{
  "verse": "ദേശത്തെ ശൂന്യമാക്കുവാനും പാപികളെ അതിൽനിന്നു മുടിച്ചുകളവാനും യഹോവയുടെ ദിവസം ക്രൂരമായിട്ടു ക്രോധത്തോടും അതികോപത്തോടും കൂടെ വരുന്നു.",
  "book": "23",
  "chapter": "13",
  "verseNumber": "9",
  "bookNameMalayalam": "യെശയ്യാവ്",
  "bookNameEnglish": "Isaiah",
  "writerMalayalam": "യെശയ്യാവ്",
  "writerEnglish": "Isaiah",
  "dateInEnglish": "B.C. 740-680",
  "dateInMalayalam": "ബി.സി. 740-680",
  "categoryInEnglish": "Prophecy",
  "categoryInMalayalam": "പ്രവചനം",
  "bookSummary": "മനുഷ്യന്റെ ദുഷ്പ്രവൃത്തിയുടെ മേലുളള ദൈവത്തിന്റെ ന്യായവിധി; വിശ്വാസത്താൽ ദൈവത്തിങ്കലേക്ക് തിരിയുന്നവർക്ക് ലഭ്യമാകുന്ന ദൈവത്തിന്റെ കൃപ; കർത്താവായ യേശുക്രിസ്തുവിലൂടെ ദൈവം നൽകുന്ന സൗജന്യ രക്ഷ. മറ്റൊരു പ്രവാചകനും നൽകിയിട്ടില്ലാത്ത വിധം, യേശുക്രിസ്തുവിന്റെ വരവിനെ സംബന്ധിച്ചും അവന്റെ പ്രവൃത്തികളെ സംബന്ധിച്ചും വളരെ വിശദമായ വിവരണം യെശയ്യാവ് തന്റെ പ്രവചനത്തിലൂടെ നൽകുന്നു - ക്രിസ്തുവിന്റെ ജനനം, കഷ്ടാനുഭവങ്ങൾ, ക്രിസ്തുവിന്റെ മരണം, ഭാവിയിൽ ഭൂമിയിൽ സ്ഥാപിക്കപ്പെടാനിരിക്കുന്ന ദൈവരാജ്യത്തിന്റെ ഭരണം ഇത്യാദി, മശീഹായെ സംബന്ധിച്ചുള്ള സൂചനകൾ ഇതിലുണ്ട്. യിസ്രായേൽ എന്ന കാപട്യം നിറഞ്ഞ രാജ്യത്തിൽ നിന്നും ആരംഭിച്ച്, കാപട്യവും ദുഷ്പ്രവൃത്തിയും ഇല്ലാത്ത പുതിയ ആകാശവും, പുതിയ ഭൂമിയും നിറഞ്ഞ യുഗത്തിലേക്ക് യാത്ര എത്തുന്ന പ്രവചനമാണ് ഇവിടെ കാണുന്നത് (65:17; 66:22-24). ഈ പ്രവചന പുസ്തകത്തിലെ അതിശയകരമായ ചില വാക്യങ്ങളും അദ്ധ്യായങ്ങളും 1:18; 2:1-5; 6:1-8; 7:14; 9:6-7; 11:1-9; 25:4-9; 32:1-5; 35:1-10; 40:1-31; 41:17-20; 43:1-2, 25; 45:22-25; 49:6; 52:13-15; 53:1-12; 55:1-13; 57:15; 61:1-3; 64:1-12; 65:17; 66:2. ഇതൊരു ചെറിയ ലിസ്റ്റ് മാത്രമാണ്. യെശയ്യാവിന്റെ പുസ്തകം മുഴുവനും (തീർച്ചയായും ബൈബിൾ മുഴുവനും), ദൈവനിശ്വാസീയമാണെന്നുള്ളത് വളരെ അതിശയകരമായ സംഗതിയാണ്."
}